# -15:archív nejde rozbalit
V takovýchto případech jsem bohužel nemohl dělat nic jiného, než dát nula bodů.

# -7:nepřeložitelné pomocí make
# -8:nepřeložitelné
V případě, že bylo některý z těchto problému jednoduché opravit, tak byla srážka zmírněna korekcí. 

# X: korekce: ...
Značná část opravování je prováděna automatizovaným skriptem. Ten ale může někdy srazit body za něco,
co je správně (tzv. false alarm) v případě, že je správná konstrukce zapsaná netypickým způsobem.
Na vyrušení false alarmů používám ruční korekce, které se v součtu bodově vynulují s false alarmy. 
    
# -0.2:chybí použití \binom pro kombinační čísla
Kombinační čísla se dají sázet i jinak, ale obvykle mnohem složitěji než pomocí příkazů \binom
a \choose či jejich variant (0.2 bodu bylo strhnuto i za použiti \pmatrix a podobně)

# -1:chybí použití \newtheorem (pro Definice a Věty)
Ruční sázení a číslování teorémů, vět a definic je nejen pracné, ale vede k nejednotnému stylu,
chybám s číslováním a odkazováním.

# -1:chybí použití \eqnarray pro skupinu vzorců (Rovnice (1) a (2))
Skupiny vzorců se sází pomocí eqnarray nebo align, aby zůstaly vzájemně zarovnány (rovnítka pod
sebou). Prostředí align je z balíku amsmath a obvykle vypadá trochu lépe než eqnarray, které je zase
použitelné i bez balíků od AMS. Prostředí eqnarray se umí zalomit na konci stránky (což může i nemusí
být žádoucí).

# -0.2: špatné použití eqnarray
# -1: špatné použití array
V prostředí eqnarray a array je nutné používat znaky & pro oddělení sloupců. Není správně zapsat
celou matici v jednom sloupci a vkládat rucně mezery. Podobně u eqnarray není vhodné vkládat rucně
mezery pro zarovnání rovnítek pod sebe bez použití sloupců pomocí &.

# -0.1: chybí použití symbolu X
Srážka za nepoužití konkrétního matematického symbolu.

# -0.1: velikost závorky
V rovnici (1) měli být použity 3 *explicitní* velikosti závorky. Body jsem strhával, když použití 
velikostí úplně/částečně chybělo (např. jen 2 explicitní velikosti a jedna výchozí). Pokud byly 
velikosti závorek jen trochu odlišné zadání (tj. ne zřejmě výrazně mimo), snažil jsem se srážky rušit
kompenzacemi. 

# -0.5:chybi titlepage
Pro sázení titulní strany existuje prostředí titlepage. Jeho použití při sazbě titulní strany se lze
vyhnout jen za cenu zbytečné práce navíc (např. ruční nastavování čítačů stránek).

# -0.5:titulní strana - nepoužit zlatý řez (mezery 0.382 a 0.618)
Z dokumentu bylo jasné, že má být použit (přesně) zlatý řez. Většina řešení byla navíc součástí přednášky.
Pokud někdo použil například 0.4 a 0.6, tak jsem bodovou srážku zmírňoval (ale stále to byla chyba).

# -X: chybějící část projektu
Pokud zcela chyběla některá část projektu, tak byly strženy body poměrově.
	
# -0:chybí nezlomitelné mezery (tildy, vlnky) před příkazem \ref a/nebo \pageref
V přednáškách toto ještě zmíněno nebylo a nestrhával jsem tedy žádné body. Je ale vhodné používat nezlomitelné
mezery před odkazy nebo citacemi, aby nedošlo k vysázení odkazu jako prvního znaku na novém řádku. 

# -0:mezi číslem a jednotkou píšeme zůženou mezeru (např. 0{,}4\,em a 0{,}3\,em)
Zde jsem body nestrhával, protože to měli špatně skoro všichni. Korektní zápis je ale takto.

# -0:titulní strana - nepoužita explicitní velikost řádku (0.4em a 0.3em)
Body jsem nestrhával, protože některým se dařilo dosáhnout stejného vzhledu i bez použití explicitní velikosti.
Na titulní straně ale měla být použita explicitní velikost odřádkování. 

# -X: vizualni odlisnost titulni strany
Body jsem strhával v případě, že byla vizuální odlišnost příliš velká i s přihlédnutím ke zdrojovému
kódu. Pokud kód vypadal dobře, ale přesto byla titulní strana vizuálně jiná, tak jsem body nestrhával.
Důvodem pro strhnutí bylo třeba zcela jasně výrazně špatná velikost fontu, špatné pořadí řádků textu,
nepoužití textsc, relativní velikost mezi řádky (název fakulty větší než školy), špatné zalomení
řádků,...

# -X: vizuální odlišnost dokumentu
Pokud jste měli vše v kódu správně, ale přesto dokument vypadal i výrazně jinak, tak jsem body nestrhával.
V této kategorii jsou především "ostatní" individuální chyby, kterých jsem si všiml při 
hodnocení. Příkladem bylo špatné zarovnání nuly (vlevo místo na střed) v rovnici s kombinačním
číslem, chybějící některý symbol, chybějící části textu/slova,... 

# srážky stejné jako v prvním projektu (vysvětlení najdete v nedostatcích pro první projekt)
přetečení sazby overfull / underfull
sázení odkazů a referenčních bodů
nedefinované reference
sázení poznámek pod čarou
font a jeho velikost a kódování
česká lokalizace
velikost stránky a okrajů
chybějící a nadbytečné nezlomitelné mezery
pevné mezery mimo titulní stranu a první rovnici v sekci 2
násilné konce řádku mimo titulní stranu, array a eqnarray
sázení pomlček
...
